Nie... To chyba w ogóle nie ludzie... Bardzo dziwne dźwięki... No i kroki nie takie jak człowieka. Czy ja niby ludzkich kroków nie słyszałem? Poza tym, gdyby to byli czarni, to czy oni choć raz tak uciekali? Sam pan wie, Piotrze Andriejewiczu, że ostatnimi czasy czarni od razu rzucają się naprzód - atakowali już patrole gołymi rękami i szli wyprostowani na karabin maszynowy. A ten od razu zwiał... Jakieś tchórzliwe bydlę.